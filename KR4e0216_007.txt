# -*- mode: mandoku-view; -*-
#+TITLE: 四溟集
#+DATE: 2015-08-25 00:26:19.808821
#+PROPERTY: ID KR4e0216
#+PROPERTY: BASEEDITION WYG    
#+PROPERTY: JUAN 卷七
<pb:KR4e0216_WYG_007-1a>¶
欽定四庫全書¶
　四溟集巻七¶
　　　　　　　　　　　　　明　謝榛　撰¶
　五言排律¶
　　送趙兵憲絅夫之宣府¶
曉發居庸道征袍霜露侵揚旌度寥廓吹角動蕭森殘¶
月樓中嘯青山馬上吟風雲占氣候亭障足登臨狐嶺¶
寒城斷龍沙秋草深明王憂紫塞戰士感黄金樽俎三¶
<pb:KR4e0216_WYG_007-1b>¶
邊䇿烽煙獨夜心功成竟何處海上有丹岑¶
　　石佛廢寺(在居庸關彈/琴峽之西)¶
峽轉逢孤寺庭荒起暮煙石堂惟有壁松樹不知年刧¶
火關塵世名香斷勝縁登臨霜草地想像雨花天何處¶
飛馴鴿無由見老禪梵音泉自落法鏡月空懸凈土還¶
如此浮生重惘然門前車馬客誰復問青蓮¶
　　塞下三首¶
滿天秋氣動木葉下居庸笳墮征夫淚沙交戰馬蹤亂¶
<pb:KR4e0216_WYG_007-2a>¶
雲連萬壘孤鴈度千峯廻合關城路馳驅塵土容山横¶
邊色斷日没野隂重朔吹翻旗影寒霜上劍鋒幾年頻¶
出塞百戰苦妨農廟畧今長畫軍儲日逺供檄書飛涿¶
鹿候火照盧龍㑹見旄頭落何人勒景鐘¶
　　二¶
青山行不斷獨馬去遲遲宿霧開軍壘寒城見酒旗沙¶
連天盡處霜重日高時慘淡兵戈氣蕭條榆柳枝乾坤¶
疲戰伐將相繫安危寄語籌邊者功名當自知¶
<pb:KR4e0216_WYG_007-2b>¶
　　三¶
路出古雲州風沙吹不休烏鳶下空磧駝馬渡寒流地¶
曠邊聲動天高朔氣浮霜連窮海夕月照大荒秋擊鼓¶
番王醉吹笳漢女愁龍城若復取俠士幾封侯¶
　　送陳駕部邦禮出守潮陽¶
五馬辭郎署雙旌駐祖筵青山相别後黄鳥獨吟邊曉¶
色分江樹春風送楚船雲深嶺外路地盡海南天疊浪¶
平夷島高秋肅瘴煙蠻方俗化日郡閣政成年雨露三¶
<pb:KR4e0216_WYG_007-3a>¶
農足歌謡萬里傳昌黎有遺廟千載尚依然¶
　　報國寺同馮户曹汝言昆季餞别王太守學甫得¶
　　　橋字¶
不盡送君意禪窻共昨宵離筵過風雨行斾及河橋黄¶
鳥鄉心劇青山驛路遥春陽浮郡滿雲物度江饒楚櫂¶
經千里吳歌自六朝清秋定相憶何處采蘭苕¶
　　陳太守元卿書至自鄴賦此答之¶
為郡經年别聲名自下車山川亶甲後風俗建安餘驛¶
<pb:KR4e0216_WYG_007-3b>¶
路頻歸夢交情一報書孤鴻當晩落萬柳入秋疎月白¶
饒鄉思天寒滯客居陳蕃舊榻在今日為誰虚¶
　　寄王叔采¶
憶昔清洹上踟蹰别右軍十年殊未見一字不相聞漂¶
泊應憐我迢遥幾夢君苦吟先白髮多病後青雲獨滯¶
周南日還空冀北羣飛花悵春過明月感秋分天外鶴¶
孤唳風前蘭自芬稚圭如舊識寜復北山文¶
　　送少司馬蘇公總制宣大¶
<pb:KR4e0216_WYG_007-4a>¶
向曉發長安飛旌入渺漫漠南驅虎豹天上别鵷鸞一¶
薦膺推轂殊勲報築壇金鉦殷地響寶劍照人寒自古¶
邊庭計非今將相難龍韜開武庫麟閣待儒冠青海連¶
兵苦黄金結士歡論功多汗馬從事有材官漢檄雲中¶
度班銘石上看雄圖驃騎在一戰取樓蘭¶
　　送杞縣劉進士子旭使宣府¶
君才班馬流十度帝京遊聖代開奇璞春風脱敝裘長¶
思漢室計獨抱杞人憂擁騎馳邊郡揚旌拂戍樓霜連¶
<pb:KR4e0216_WYG_007-4b>¶
涿鹿曉雲斷野狐秋地曠笳逾慘沙寒鴈不留壯心看¶
劍鍔屈指計刀頭千古儒生輩誰期定逺侯¶
　　同應駕部李太僕遊夾山¶
夾山不登眺勝事只空聞靈異開丹洞孤高入紫氛東¶
溟收地脉北斗控天文共有松蘿意聊從猿鳥羣持盃¶
駐嶺日吹笛破山雲更覓三花樹還期二使君¶
　　早遊盤山憩古公蘭若¶
薊門隨去住遊眺此身輕雲起千峯白泉流一澗清寒¶
<pb:KR4e0216_WYG_007-5a>¶
沙餘馬迹初日散鴉聲恰自長林轉翻依峭壁行空中¶
孤磬落松下老僧迎碧玉開禪徑黄金作化城共言超¶
有象誰㑹入無生何必匡廬上遥尋惠逺盟¶
　　送張比部汝任募兵太原¶
拂曙别承明輶軒西北行天迴濁河水山擁太原城榆¶
塞霜中色蘆笳月下聲四愁今日最孤嘯幾時平慷慨¶
深酬主艱難始募兵良駒輕道路壯士重功名雲斷黄¶
花戍風連細柳營牙旗翻豹影寶劍奪龍精烽火當秋¶
<pb:KR4e0216_WYG_007-5b>¶
急疆場計日清歸來上封事應悉九邊情¶
　　送程憲副子賓出鎮巴東(前尚寶卿/左遷户曹)¶
為惜同鄉别都亭醉酒巵客星淹此地卿月感當時驛¶
道三秦轉春風萬里隨人逢山日少馬度棧雲遲曉色¶
迎吳劍晴空曳漢旗江長帶魚腹天逈出峨眉弔古應¶
多賦憑高獨逺思松深武侯廟草遍楚王池開府雄西¶
極銘鐘滿後期蠻方行自靖巴俗坐能移村女勤桑葉¶
歌童罷竹枝還教丙穴上雙鯉報相知¶
<pb:KR4e0216_WYG_007-6a>¶
　　還峰巻為宋太守徳完題(還乃返/朴之義)¶
羣山高不極迴合越西城秋入雲根淨霜歸石耳清望¶
中分樹色空外落泉聲地接天台勝人含太古情林間¶
孫綽賦谷口子真耕處處煙霞動時時𤠔鶴鳴幾年守¶
真素一出見平生莫遣山靈誚應高黄霸名¶
　　暮雪集姜太史節之宅同包庸之賦¶
向夕變山川寒深嵗暮天旌旗斷海戍煙火聚江船獨¶
鳥歸何後征人悵不前玉堂輝自動瑶闕燦相連酒訝¶
<pb:KR4e0216_WYG_007-6b>¶
新豐貴冰増太液堅媚春殊可賦照夜逈堪憐留滯龍¶
門客逍遥鶴氅仙共看漢太史還為紀豐年¶
　　元日晏起書懐¶
輪蹄遍九陌此日獨高眠踈懶終何事飄零又長年地¶
寒疑臘在窻午覺春偏短杖閒中侣浮雲醉裏天昨孤¶
兒女望今復嵗時遷起坐看明鏡蒼蒼鬢颯然¶
　　初春夜集王元美宅餞别吳峻伯徐汝思袁履善¶
　　　三比部出使得盃字¶
<pb:KR4e0216_WYG_007-7a>¶
共餞江南客芳筵候月來漏催詩草就春報燭花開把¶
袂終千里論心更一盃風人今夜聚星使幾時囘官舍¶
遥聞笛宫庭暗落梅相看倍惆悵殘雪照燕臺¶
　　春夜徐進士子與宅餞别陳進士憲卿使楚¶
帝里論文夜從來哲匠能月邀金谷酒人對玉壺冰楚¶
調誰相和吳歌思不勝多情有徐幹何計挽陳登晝錦¶
懷湘浦春帆下竟陵凉秋聴過鴈望斷白雲層¶
　　送何吏部治象扶母櫬歸平隂¶
<pb:KR4e0216_WYG_007-7b>¶
候火心仍北哀音夢已東斷腸自芳草揮淚向春風宦¶
迹燕城久憂端漆室同海天低落鴈煙雨失孤蓬兵檄¶
關山外皇情宵旰中薦賢須此日還擬待山公¶
　　送中丞許公伯誠出鎮昌平¶
才名動海内白首華山阿閱世存涇渭逢時謝薜蘿幾¶
年懷趙璧獨醉發燕歌賦陋隂常侍功高馬伏波金鉦¶
傳鴈塞鐵騎渡榆河長嘯將平冦雄圖定偃戈春生千¶
嶂早雲傍七陵多應憶論文侣山城一鴈過¶
<pb:KR4e0216_WYG_007-8a>¶
　　送歸參軍體之使居庸¶
參軍初奉使早發玉河隈雪盡關山路天低龍虎臺揚¶
旌海樹斷驅馬塞雲開曉色城頭月春聲笛裏梅沙場¶
莽迢逓亭障鬱崔嵬候鴈從南轉邊風自北來枕戈憂¶
國步草檄見君才擬待銘功日長纓繫敵囘¶
　　送童侍御仲良謫羊城¶
把袂看春早天涯幾故知離歌初斷處遷客欲行時帆¶
度三江盡雲飛五嶺遲炎方殊物色秋水澹心期正氣¶
<pb:KR4e0216_WYG_007-8b>¶
驚山鬼威名伏島夷瘴煙聊復酒海月尚堪詩地逺身¶
仍健官清俗可移羅浮春萬里還望早梅枝¶
　　春夜同玉峯禪師遊湖上¶
夜出招提境滄浪意不孤偶經花浦歇動有竹笻扶清¶
浄同禪侣疎狂信老夫暖沙閒白鳥春雨發青蒲樹斷¶
星垂野天空月滿湖摩尼珠獨在長此照虚無¶
　　妙應寺¶
殿宇獨嶙峋披雲興益新重來布金地不見雨花人湖¶
<pb:KR4e0216_WYG_007-9a>¶
近龍時出岩空鴿自馴磬聲山正午草色路猶春浩刧¶
殊無極浮生㑹有因可憐倦遊客空自老風塵¶
　　送顧尚書惟賢之南都¶
靈氣鍾吳㑹全才際聖明管生知數早顧凱賦詩清大¶
䇿聞標柱雄談見用兵功高海上戰威重日南聲聴履¶
猶霄漢移官豈帝情中原愁裏斷北斗望邊横月白三¶
江水山青六代城磯看燕子在臺憶鳯凰鳴雜佩兼蘭¶
芷孤懷寄杜蘅酬恩心轉切飛夢到燕京¶
<pb:KR4e0216_WYG_007-9b>¶
　　夏日同李于鱗賈守凖劉子成宗子相四比部南¶
　　　溪泛舟¶
散步過林塘相隨上野航沿流狎魚鳥嚼藕得冰霜共¶
擬西湖勝還乗北渚涼桂樽移白日蘭櫂轉滄浪楊柳¶
緣堤合菰蒲出水長酣歌意不盡曉色正蒼茫¶
　　七夕留别汪伯陽李于鱗王元美得知字¶
久客言歸計留連幾故知鵲橋星度夜燕館月沉時天¶
上纔歡洽人間有别離晴分絳河影秋動白榆枝佳醑¶
<pb:KR4e0216_WYG_007-10a>¶
還成醉萍蹤不可期年年湖海上今夕定相思¶
　　黄侍御協恭督學南畿賦此寄之¶
美人南國去建業路漫漫六代豪華歇三秋芳杜殘古¶
臺曾鳯下鍾阜自龍蟠雲度三江逺潮生白日寒文章¶
知道重品藻得人難側席天王意乗驄正北看¶
　　劉别駕宗周之潁州¶
客久敝貂裘吟詩徐庾儔之官千里别送爾一樽留赤¶
縣塵隨馬黄河霜滿舟堂開楚天月湖照潁城秋問俗¶
<pb:KR4e0216_WYG_007-10b>¶
初臨郡憂時重倚樓九邊疲餽餉四海劇誅求世故聊¶
長嘯君才豈薄遊寶刀知有贈清譽滿燕州¶
　　送沈參軍禹文奔喪吳中¶
清曉素車發歸心千里途身方辭上國夢已落東吳淮¶
雨含悲切江雲入望孤三秋驚浦鴈獨夜感檣烏風木¶
長鄰宅霜天低蘸湖何當效徐孺遥為致生芻¶
　　送高伯宗梁公實二比部祭陵廟¶
祀典千年重嚴趨二妙同馬嘶川日墮路轉石林通旌¶
<pb:KR4e0216_WYG_007-11a>¶
斾晴光外山陵王氣中雲深羅俎豆霜下肅臣工明月¶
帝靈在高秋天宇空瞻依增百感松檟正悲風¶
　　冬夜集張兵部茂參宅¶
秉燭坐深更嚴城亂柝聲寒雲雙闕逈夜雪萬家明世¶
事清樽盡邊愁白髮生匡時須計逺和敵竟功成自有¶
張衡賦誰憐李廣情劍塵時一拂莫遣暗龍精¶
　　送李侍御源甫奉使雲中諸鎮¶
柱史江南彦翩翩威鳯姿名從丹闕著才㧞赤城奇霜¶
<pb:KR4e0216_WYG_007-11b>¶
陌乗驄早寒燈草疏遲壯心驚物候憂色向邊陲直出¶
雲中道高飜雪外旗星連劍光動風助角聲悲實塞民¶
窮日屯兵嵗杪時孤懷坐永夜擬報内庭知¶
　　送汪郎中伯陽出守北地¶
五馬衝寒色冰霜滿去程君王憂北地父老望前旌典¶
郡才方振防年計不輕河山分陜服形勢輔咸京樹隠¶
青蛇廟天空白豹城人家盡周俗羌笛半秦聲夜月登¶
樓嘯春風露冕行試看循吏傳終古定垂名¶
<pb:KR4e0216_WYG_007-12a>¶
　　送俞别駕堯咨之臨清¶
吾郡本齊地使君當此遊東西抱河水表裏壯城樓臘¶
雪馬前盡春雲堂外流舟車兩京道賦役萬家憂和璧¶
才堪重䖍刀志未休素懷誰與㑹孤月照人秋¶
　　寄蔡衡州子木¶
聞道湘東勝偏宜遊宦情山川壯荆楚翼軫麗璣衡白¶
鴈夕連渚丹楓秋滿城樓高分嶽色地逈散江聲早嵗¶
能為郡中原舊著名有才逢聖代不寐為蒼生驛使無¶
<pb:KR4e0216_WYG_007-12b>¶
書札蠻方尚甲兵何時同醉賦上苑待春鶯¶
　　送庫部楊郎中守嚴州¶
共説新都勝今推良牧才揚帆征鴈盡領郡早梅開江¶
到桐廬合山從天目來雲寒伍胥廟月白子陵臺弔古¶
乗驂過行春露冕囘長安懷舊好尺素㡬時裁¶
　　寄塞上王侍御子梁¶
君王重簡命爾志在澄清節鉞分西顧風雲䕶北征羽¶
旗荒外合驄馬雪中行直渡桑乾水還臨驃騎營九關¶
<pb:KR4e0216_WYG_007-13a>¶
多猛士百戰有長城夜半仍傳檄天寒未解兵黑山横¶
寶劍青海動金鉦獨杖防邊䇿兼收抗疏名虚心當國¶
事高議見儒生壯嵗思銘鼎空言陋請纓乗秋摧敵氣¶
計日答皇情應遣龍庭使馳書到玉京¶
　　送王郎中學甫出守安慶¶
結綠殊増價飛黄早出羣賢聲定&KR1289;國經術自河汾竹¶
馬來童子蒲鞭得使君訟庭閒晩照官樹澹春雲文物¶
古今勝江山吳楚分歌謡起清夜幾向月中聞¶
<pb:KR4e0216_WYG_007-13b>¶
　　登遵化城樓¶
地道通遼海山嵐隠薊門登城秋草徧拂劍早霜繁清¶
切聞蘆管蒼茫見塞垣健兒屯北戍戰馬出中原羽檄¶
黄塵動牙旗白日飜窮邊思李牧異代感劉琨旅况聊¶
成賦戎機未易論從兹謝遊好歸卧舊山樊¶
　　嵗暮寄盧次楩¶
客邸多朋好栖栖勞此生長存排難意遂有泛交情管¶
鮑心無改妻孥計轉輕單衣沾朔雪衰鬢滯燕城偃蹇¶
<pb:KR4e0216_WYG_007-14a>¶
逢黄祖疎狂自禰衡家貧公議定嵗久怨懷平共擬三¶
江釣還期五嶽行采芝從綺季囘首謝浮名¶
　　送陸比部子韶決獄江南¶
西曹持漢律南使發吳吟落月嚴城早寒蟬别思深九¶
秋行肅殺萬木動蕭森帆下石頭夕雲連揚子隂榜人¶
偏利涉詞客重登臨為愛陸機賦悠悠千古心¶
　　十六夜同汪伯陽梁公實對月得求字¶
昨夜醉南樓西堂興未休共看九霄月仍是一輪秋影¶
<pb:KR4e0216_WYG_007-14b>¶
傍關山落光連河海流盈虧本無定悲樂豈同遊肯負¶
琴樽雅還憐松桂幽頽顔空自感靈藥復何求¶
　　送楊太僕汝握奉使襄國¶
都亭罷祖席駟牡去騑騑世已多戎事民今半鐵衣山¶
秋萬木落天晩一鵰飛氣鋭兵能勝年豐馬自肥邊庭¶
馳念切星月坐吟稀驛道滹沱外行看計日歸¶
　　雪中劉稽勲體乾宅賦此志别¶
雨雪逢殘嵗長途斷客行翻空何脉脉到地故輕輕隂¶
<pb:KR4e0216_WYG_007-15a>¶
接黄雲塞春歸紫禁城池憐寒玉浄樹訝早花明照夜¶
千山色因風萬户聲卧袁真是懶訪戴亦多情寶劍靈¶
常動冰壺虚更清巨源能啓事嵇叔愛藏名郢曲今誰¶
和燕歌老自平試看東郭履還向鹿門耕¶
　　送謝給事汝學蜀中封王¶
客星入巴蜀使者下金閨軒冕離樽罷風塵去馬嘶王¶
孫重茅土天子錫桐圭地出函關外山通棧道西衣裳¶
沾雪冷旌斾拂雲低樹斷分金馬江清見石犀獨臨諸¶
<pb:KR4e0216_WYG_007-15b>¶
葛井還泛浣花溪異世懷張載應留劍閣題¶
　　送彭明府子殷謫留都教授¶
故人三月宰即有薊門行握手驚相問當樽氣未平醉¶
懷多舊感别賦更新成野色浮雲闊春流去櫂輕日斜¶
桃葉渡潮起石頭城江上孤吟處天涯兩謫情官閒疎¶
世事地勝助才名豈待臨宣室今王召賈生¶
　　九月七日遊佛山同薛子喬閻達夫許克之賦得¶
　　　黄字¶
<pb:KR4e0216_WYG_007-16a>¶
登高待重九風雨恐相妨預約來金地遲留坐石牀一¶
樽乗野興同賦攬秋光天逈雲全白山空樹半黄風聲¶
寒颯沓日色晩蒼茫老病偏多感躋攀且自强片言干¶
氣象千載見文章海右諸名士深知謝客狂¶
　　贈史中丞文直¶
千載東南計三秋戰守功陣雲囘氣色匣劍閉雌雄往¶
事長歌外流年高卧中風霜惟勁竹江海一冥鴻薄俗¶
懷巢父幽期得阮公醉來論世故謬許老夫同¶
<pb:KR4e0216_WYG_007-16b>¶
　　宋徳完轉海南方伯詩以寄懷¶
君才今宋玉絶代有清標官自西江轉名同南斗遥揚¶
旌天欲盡度嶺瘴全消象郡通山勢羊城壓海潮春前¶
花競發霜後葉遲凋無復悲秋意登臺望赤霄¶
　　上洛中大司馬王公壽篇¶
瀍澗抱王城嵩高壯漢京河山元地勝靈秀自天生才¶
逸青雲早功多白髮盈薊門曾選將秦塞久知兵月曉¶
尚書省霜嚴驃騎營艱虞扶國步宵旰見皇情身豈風¶
<pb:KR4e0216_WYG_007-17a>¶
塵倦心猶冰蘖清廟廊千載計柱石兩朝聲不負煙霞¶
侣彌堅松桂盟周田安舊業洛社聚耆英(公與洛下/八賢結社)乗¶
醉新詩健能書老眼明棲遲躭綠野恬澹愛黄精已脫¶
升沉世應藏著述名三秋攜杖出二室擬丹成忽下浮¶
邱鶴還聞子晉笙當樽話寶訣夜色正參横¶
　　朝歌留别蔡侍御¶
旅客承三顧軒車忽再過老年知自懶古道信無多春¶
動雲千里天寒鳥一柯下交松栢久中感嵗時和未定¶
<pb:KR4e0216_WYG_007-17b>¶
青山計聊為白石歌身雖各燕趙心豈限關河世事堪¶
高枕邊籌定偃戈有懷裁尺素早晩到煙蘿¶
　　寄楊明府子庸時應辟北上¶
聞道辭花縣因風寄短吟虚懷惟片月行色有孤琴父¶
老别時淚郎官到日心都城向晩肅御水入秋深霜冷¶
催南鴈天高接上林薦書應不負霄漢聴來音¶
　　秋夕張少參文輝劉僉憲仲安舟發塌河竚望有¶
　　　作¶
<pb:KR4e0216_WYG_007-18a>¶
作賦張平子能文劉孝標空憐此明月不得共清宵一¶
水流何急雙帆去漸遥秋光雲淡淡風色樹蕭蕭沁浦¶
期高興蘇門擬勝招齊名鎮河朔歌頌到漁樵¶
　　哭晁太史君石墓¶
多士期東閣孤懷向北辰名高太史筆病劇長卿身匡¶
世天何奪憐才誰更真茫然隔氣象遽矣失經綸白舫¶
雲隨櫬清秋月冩神半生餘著作萬事已荆榛䇿杖來¶
何晚臨風愴獨頻尚思排難處一諾定交晨(同為盧/柟釋寃)淚¶
<pb:KR4e0216_WYG_007-18b>¶
濕墓前土心通泉下人明年花自發猶似玉堂春¶
　　程總制信夫東歸賦此寄懷(臨清人名/軏號古川)¶
六遷皆陜服驄馬昔飛霜節鉞威西極煙塵靜朔荒邊¶
愁歸後少詩興老來長退是完名䇿閒為却病方片雲¶
隨去住二水合蒼茫野樹蕭蕭色秋花淡淡香有杯延¶
故舊無意話行藏何事伏波叟驅馳瘴癘鄉¶
　　寄李子田張子維胡懋中三内翰¶
久違三太史何日覩清標帝里書難達雲山夢豈遥玉¶
<pb:KR4e0216_WYG_007-19a>¶
堂頻促席紫陌更連鑣風雅流元氣賡歌起聖朝人間¶
傳白雪仙路共青霄(癸丑/同榜)幾見燕霜下偏驚御柳凋明¶
光草詔處長樂度鐘宵信是非凡骨應期王子喬¶
　　寄懷户部翟員外十韻¶
大雅昔同社為郎書報遲黄花寒自發白鴈夕何之邊¶
餉烽煙處中懷鼓角時山林憂共繫嵗月道相期聊取¶
浮生醉寜求異代知家無步兵酒世有嗣宗詩計部勞¶
心力功臣重鼎彛乾坤吾老矣霜露自凄其漢室存元¶
<pb:KR4e0216_WYG_007-19b>¶
氣漳流寄逺思風胡今不見龍劍失雄雌¶
　　寄贈謝竹亭公子¶
同宗自何代安石越中家麗水散金色藍田分玉芽飛¶
揚君可羨疎懶自堪嗟棋進馳心逺詩成寄興賒月高¶
燕市酒春滿沁園花(沁水在懷/慶城西)遥想鳴珂處翩翩白鼻¶
騧¶
　　酬楊萬壑茂才見寄山川圖并詩¶
畫逼輞川工王維信可同雲微天若逺石斷水如空裂¶
<pb:KR4e0216_WYG_007-20a>¶
素冩能盡披圖意不窮相知萬里合相望一書通神㑹¶
江天月名傳海嶽風君才變化裏吾道寂寥中猿鶴交¶
年久漁樵化嵗豐懶時猶蔣詡聖代豈揚雄地勝閒多¶
賦山靈暗有功寒暄依古栢霜露感秋蟲養拙聊幽事¶
探奇奈老翁丹書長在壁逸興滿蒿蓬¶
　　邊警寄張太史子維¶
學士别來久殘年嗟轉蓬悲秋心獨苦乗月夢相通起¶
對霜林白驚看烽戍紅老懷生事定時議野夫同世故¶
<pb:KR4e0216_WYG_007-20b>¶
浮沉裏天機浩渺中黄金䭾上國赤子悵西風斬馘邊¶
人淚馳驅漢將功董狐今史筆此意託孤鴻¶
　　登代州城樓望老營堡有感¶
寒色浮城上遐荒盡目前南雲接汾晉東路轉幽燕烽¶
舉兵威振冬來殺氣連烈風邊馬亂斜照漢旌懸諸將¶
寜無術三軍更可憐黄昏出鬼火白日斷人煙實賴中¶
朝盛還期衆壘全死生多為國賞罰本由天摛賦吾聊¶
爾憑高此悵然感懷空佇立枯木下烏鳶¶
<pb:KR4e0216_WYG_007-21a>¶
　　冬夜劉伯東官署同謝侍郎楊總制吳郎中王計¶
　　　部宴集¶
浩氣乾坤逈孤懷嵗月遲龍荒天盡處鴈塞臘殘時凍¶
澁莓苔徑寒凝冰雪池雲山成慘澹霧樹隠參差醉後¶
寜無感歌中别有悲雅交應道合僻性復誰知客久頻¶
歸夢年衰幾㑹期相逢不披豁何以重遐思¶
　　寒食背郭園宴集同孔丈賦¶
招攜多勝事幽僻斷囂塵水學蘭亭轉園開金谷新山¶
<pb:KR4e0216_WYG_007-21b>¶
川昭代賦令節異鄉人傾葢相知定當杯各見真鴉啼¶
樓角暝花隠洞庭春正欲標奇絶從教客過頻¶
　　寄懷王主簿兆期¶
憶昔探岩壑行吟春雪中松門隨意歇石鏡照心同聨¶
榻期仍擬囘驂興未窮一樽留謝朓萬巻比揚雄鶴轉¶
風塵下鸞棲枳棘叢于今翻百感猶自限西東¶
　　寄馮大參汝言時督餉平陽¶
京國分襟後鄉園把酒邊風塵相並馬星月共浮船久¶
<pb:KR4e0216_WYG_007-22a>¶
重掄才日頻勞入計年心懸漢轉餉身歴晉山川黄葉¶
許由樹丹霞姑射天乗秋多勝迹弔古幾新篇羇客何¶
衰矣停雲獨悵然有情皆是累寄語故人前¶
　　冬夜過順軒昆季因述病懷得峯字¶
病多違舊社一訪正昏鐘豈奈形骸苦寜辭藥餌重雅¶
交隨去住老計轉疎慵寒夜惟殘月霜天有勁松逃名¶
竟𤠔鶴閱世且魚龍昨夢尋真處雲深太華峯¶
　　暮雪過雲洲書屋賦得開字¶
<pb:KR4e0216_WYG_007-22b>¶
迢遞同雲暝翩翩䇿馬來山城萬户閉風雪一樽開幽¶
徑迷孤鶴疎林訝早梅微聲寒&KR0609;&KR0609;逺色夕皚皚客子¶
勝遊地王孫能賦才剡溪昔乗興何事櫂船囘¶
　　冬夜北園同社中諸丈賦得宵字¶
園亭可避俗逸興邇來饒共結嵗寒侣那辭風雪招棲¶
真豈蓬島終古幾松喬幽事堪頻數閒心自寂寥賦多¶
形勝地身老聖明朝我亦楚狂輩高歌同此宵¶
　　吳太守明鄉入覲見訪時客晉賦此奉答¶
<pb:KR4e0216_WYG_007-23a>¶
昔别都亭柳垂條幾度新獨辭燕趙路相和楚陽春老¶
去轍魚涸時來尺蠖伸中丞逺意切上黨故情親延士¶
堪為主移家豈在人漁樵今自適龍鳯古誰馴地得知¶
音侣天留報徳身有期孤釣渭多事負耕莘西極連三¶
晉南雲望八閩海霞疑振藻江月恍交神客阻關山暮¶
鴉啼風雨晨鄴臺停五馬空復訪綸巾¶
　　寄陳雨泉方伯八韻¶
滇南亦何幸萬里得吾師海上鴈飛早吳中書報遲意¶
<pb:KR4e0216_WYG_007-23b>¶
深元兩見交澹永相知久别各風雨端居聊嵗時霜柑¶
春釀熟野館故人期稅畢門常淨郊行杖每持月留鶴¶
市景松偃虎丘枝何處藏神劍靈光復為誰¶
　¶
　¶
　¶
　¶
　四溟集巻七¶
